---
title: ငြင်းခြင်းအမျိုးမျိုး
pubDate: 2007-07-08T00:10:21+00:00
template: "post"
draft: false
slug: "different-forms-of-argument/"
category: "Article"
tags:
  - "argument"
  - "debate"
description: "ငြင်းခြင်းဆိုလို့ ကောင်မလေးတွေ ငြင်းတာလို့ မထင်လိုက်ပါနဲ့။ ငြင်းခုန်ခြင်းလို့ ပြောတာပါ။ သေသေချာချာ ပြန်စမ်းစစ်လိုက်တော့ လူတွေ ငြင်းနေတဲ့ အကြောင်းအမျိုးမျိုး ရှိနေပါတယ်။"
---

ငြင်းခြင်းဆိုလို့ ကောင်မလေးတွေ ငြင်းတာလို့ မထင်လိုက်ပါနဲ့။ ငြင်းခုန်ခြင်းလို့ ပြောတာပါ။ သေသေချာချာ ပြန်စမ်းစစ်လိုက်တော့ လူတွေ ငြင်းနေတဲ့ အကြောင်းအမျိုးမျိုး ရှိနေပါတယ်။

**&#8211; ရိုးရိုးငြင်းခြင်း**

မိမိမှန်သည် ထင်၍လည်းကောင်း၊ တဖက်စကား အနည်းငယ်(သို့မဟုတ် လုံးဝ) လွဲမှားနေသည်ဟု ယုံကြည်၍လည်းကောင်း ငြင်းခြင်းပါ။ ပုံမှန် တွေ့ရမြင်နေရတဲ့ ငြင်းခြင်းမျိုးတွေပါ။

**&#8211; ဝါအရငြင်းခြင်း**

နောက်လိုက်ငယ်သားစကားကို နားယောင်သည် ဖြစ်မှာ စိုး၍ မိမိစကား အတည်ဖြစ်ခြင်းငှာ သိက္ခာမကျအောင် ငြင်းဆိုခြင်းပါ။ (တခါတလေ ကိုယ့်ကိုယ်ကို အထင်ကြီးစိတ် အလိုလို ဝင်ပြီး အလိုလို ငြင်းနေတတ်သည်မျိုးလည်း ရှိသေးသည်။)

**&#8211; စိတ်ဝင်စားမှုရလို၍ ငြင်းခြင်း**

လူသာမန်များ စဉ်းစားခဲသည့် အမြင်ဖက်မှ စွဲကိုင်ငြင်းဆိုခြင်းဖြင့် လူအများ၏ စိတ်ဝင်စားမှုကို ရယူရန်ပြုခြင်း။

**&#8211; လူရာဝင်ရုံငြင်းခြင်း**

စကားဝိုင်းထဲ စကားမပြောပဲနေလျှင် “မိမိငတုံး”ဟု လူတွေထင်မည်စိုး၍ ငြင်းခြင်းမျိုး။

**&#8211; တစ်ဖက်သား၏ တုံ့ပြန်မှုကို သိလို၍ ငြင်းခြင်း**

အနိုင်အရှုံးဆိုသည်ထက် တစ်ဖက်သား မည်သို့ပြုမူမည်ကို လေ့လာရန် (သူလက်မခံနိုင်လောက်သည့်) အမြင်တစ်ခုဖြင့် Invoke လုပ်ခြင်းပါ။ (တခါတလေ မိမိ၏ သဘောထားအမှန်ပင် ဟုတ်ချင်မှ ဟုတ်မည်။)

**&#8211; ပျင်း၍ ငြင်းခြင်း**

ပျင်းပျင်းရှိ၍ စကားပြောရပြီးရော ငြင်းခြင်း။ (ငြင်းဖို့ Instinct ပါလာသူတွေမှာ တစ်ခါတစ်လေ တွေ့ဖူးတယ်။)

\***\*&#8211; **ပျော်၍ ငြင်းခြင်း\*\*

တဖက်လူ မခံချင်အောင် စလို၍ သူလက်မခံနိုင်သည့် အမြင်အား စင်တင်ပြီး အပြန်အလှန် ငြင်းခြင်း။

လူတွေ မည်သို့ ငြင်းနေပါစေ

… … … … … … … … …

> ကမ္ဘာ့အသက်အကြီးဆုံး စာရင်းဝင် အဖိုးကြီးကို သတင်းထောက်လူငယ်က တွေ့ဆုံခန်းလုပ်တော့ မေးတယ်။
>
> လူငယ်။ ။အဖိုး ဒီလောက်အသက်ရှည်အောင် ဘယ်လိုနေထိုင်ခဲ့သလဲ။ ဘာတွေ စားသောက်ခဲ့သလဲ။

> အဖိုး။ ။အဖိုး ဘာမှ ထွေထွေထူးထူး မလုပ်ပါဘူး။ တစ်ခုပဲ ရှိတယ်။ အဖိုးတသက်တာမှ ငြင်းတာခုန်တာ ဘယ်တော့မှ မလုပ်ဖူးဘူး။

> လူငယ်။ ။(မယုံကြည်ဟန်ဖြင့်)အဖိုးရာ&#8230; ဘယ်လိုမှ မဖြစ်နိုင်တာ။

> အဖိုး။ ။ဟုတ်တယ်&#8230; သား။ ဘယ်လိုမှ မဖြစ်နိုင်ဘူး။

တဲ့။ ကဲ ကျွန်တော်တို့ အသက်တိုချင်တိုပါစေ&#8230; ဆက်ငြင်းကြရအောင်ဗျာ&#8230; =)
