---
title: နှလုံးရည်
pubDate: 2009-11-22T09:24:58+00:00
template: "post"
draft: false
slug: "eq/"
category: "Article"
tags:
  - "Daniel Goleman"
  - "psychology"
  - "mind"
description: "EQ ကို မြန်မာလို သပ်သပ်ရပ်ရပ် ပြန်မယ်ဆိုရင် နှလုံးရည်လို့ ခေါ်ရမလားပဲ။ Daniel Goleman ဆိုတဲ့ စိတ်ပညာရှင်ကြီးကတော့ EQ ဆိုတာဟာ ထက်မြက်တဲ့ ခေါင်းဆောင်တွေမှာ ရှိသင့်တဲ့ ဝိသေသအစုအစည်းလို့ ဆိုပါတယ်။"
---

EQ ကို မြန်မာလို သပ်သပ်ရပ်ရပ် ပြန်မယ်ဆိုရင် နှလုံးရည်လို့ ခေါ်ရမလားပဲ။ Daniel Goleman ဆိုတဲ့ စိတ်ပညာရှင်ကြီးကတော့ EQ ဆိုတာဟာ ထက်မြက်တဲ့ ခေါင်းဆောင်တွေမှာ ရှိသင့်တဲ့ ဝိသေသအစုအစည်းလို့ ဆိုပါတယ်။ ဘာတွေပါလဲဆိုတော့

**မိမိကိုယ်ကိုဆန်းစစ်နိုင်ခြင်း**

ကိုယ့်ရဲ့စိတ်ခံစားမှုနဲ့ စိတ်လှုပ်ရှားမှုတွေဟာ တခြားသူတွေကို ဘယ်လို အကျိုးသက်ရောက်နိုင်တယ် ဆိုတာ ကောင်းကောင်း နားလည်နိုင်စွမ်းရှိရပါမယ်။

**မိမိကိုယ်ကိုထိန်းညှိခြင်း**

ကိုယ့်ရဲ့ စိတ်ခံစားမှုကို ထိန်းချုပ်နိုင်စွမ်းလည်း ရှိရမယ်။ (တစ်ခုခုကို မလုပ်ခင် အရင် စဉ်းစားရပါမယ်။)

**စိတ်အားထက်သန်မှု ရှိခြင်း**

ကိုယ့်ရဲ့ ရည်မှန်းချက်တွေကို ကိုယ်စွမ်းဉာဏ်စွမ်းအပြည့် ဇွဲရှိရှိနဲ့ အောင်မြင်ပေါက်မြောက်အောင် စွမ်းဆောင်နိုင်ရမယ်။

**ငဲ့ညှာတတ်ခြင်း**

ဆုံးဖြတ်ချက်တစ်ခုချတဲ့ နေရာမှာ တခြားသူတွေရဲ့ စိတ်ခံစားမှုနဲ့ ကိုယ်ပိုင်အမြင်တွေကို အလေးအနက်ထား ထည့်သွင်းစဉ်းစားပေးရမယ်။

**လူမှုရေးစွမ်းရည်**

လူတိုင်းနဲ့ ရင်းရင်းနှီးနှီး နွေးနွေးထွေးထွေး နေနိုင်ရမယ်။ တရည်တရွယ်ကို ရင်းရင်းနှီးနှီး ပေါင်းသင်းဆက်ဆံနိုင်စွမ်းရှိရမယ်။ (ဒီလိုပြောလို့ မရိုးမသားတဲ့ သဘောသက်ရောက်နေပါလိမ့်မယ်။ ခင်ရင် ခင်တယ်ပေါ့။ တရည်တရွယ်ဆိုတော့…. ခေါင်းရှုပ်စရာပါပဲ။ ဒါပေမယ့် ဆိုလိုရင်းကိုက လူအများနဲ့ သင့်တင့်အောင် ပေါင်းတတ်ရမယ်လို့ ဆိုချင်တာပါ။)
