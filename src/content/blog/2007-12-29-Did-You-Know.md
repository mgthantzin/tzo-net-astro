---
title: "ဒါတွေသိလား။"
pubDate: 2007-12-29T10:46:26+00:00
template: "post"
draft: false
slug: "did-you-know/"
category: "Note"
tags:
  - "did-you-kno"
description: "ပျမ်းမျှ ဂျပန်နိုင်ငံသူ တစ်ယောက်ရဲ့ သက်တမ်းဟာ ၈၄ နှစ် ရှိနေပေမယ့် ဘော့ဆွာနာနိုင်ငံသား တစ်ယောက်အတွက်တော့ ၃၉ နှစ်က ဘဝရဲ့ နိဂုံးအချိန်ပါ။ ..."
---

၁။ ပျမ်းမျှ ဂျပန်နိုင်ငံသူ တစ်ယောက်ရဲ့ သက်တမ်းဟာ ၈၄ နှစ် ရှိနေပေမယ့် ဘော့ဆွာနာနိုင်ငံသား တစ်ယောက်အတွက်တော့ ၃၉ နှစ်က ဘဝရဲ့ နိဂုံးအချိန်ပါ။

၂။ အဝလွန်ရောဂါ ခံစားနေရသူရဲ့ သုံးပုံတစ်ပုံက ဖွံ့ဖြိုးဆဲနိုင်ငံတွေမှာ နေနေကြပါတယ်။

၃။ ကမ္ဘာပေါ်မှာ သေဒဏ်ပေးခဲ့တဲ့ Case တွေရဲ့ ၈၁ ရာခိုင်နှုန်းဟာ တရုတ်၊ အီရန် နဲ့ အမေရိကန်မှာ ဖြစ်ခဲ့ပါတယ်။

၄။ ဗြိတိန်က Supermarket တွေက ဗြိတိန်အစိုးရထက် သူ့တို့ရဲ့ ဝယ်ယူသူ ဖောက်သည်တွေကို ပိုနားလည်ကြတယ်။

၅။ ဥရောပသမဂ္ဂမှာ နွားတစ်ကောင်အတွက် တစ်ရက်ထောက်ပံ့ငွေဟာ ၂ ဒေါ်လာခွဲပါ။ အဲ့ဒီငွေကြေးပမာဏဟာ ၇၅ ရာခိုင်နှုန်းသော အာဖရိက တိုက်သားတွေ တစ်ရက်သုံးစွဲနိုင်တဲ့ ပမာဏ ထက် ပိုနေပါတယ်။

၆။ နိုင်ငံ ၇၀ ကျော်မှာ လိင်တူ လက်ထပ်မှုဟာ တရားမဝင်ပါဘူး။ ကိုးနိုင်ငံမှာတော့ ပြစ်ဒဏ်ဟာ သေဒဏ်ပါ။

၇။ လူ ၅ယောက်တိုင်းမှာ ၁ယောက်က ၁ရက်ကို ၁ဒေါ်လာထက်နည်းတဲ့ ငွေကြေးနဲ့ ရှင်သန်နေတယ်။

၈။ ရုရှနိုင်ငံမှာ နှစ်စဉ်နှစ်တိုင်း အိမ်တွင်းအကြမ်းဖက်မှု တွေကြောင့် အမျိုးသမီး ၁၂၀ဝ၀ အသက်ဆုံးရှုံးနေရတယ်။

၉။ ၂၀ဝ၁ ခုနှစ်ထဲမှာ အမေရိကန်နိုင်ငံသူ နိုင်ငံသား ၁၃.၂ သန်းဟာ Plastic Surgery တမျိုး မဟုတ် တမျိုး ပြုခဲ့တယ်။

၁၀။ မြေမြုပ်မိုင်းတွေကြောင့် ၁ နာရီတိုင်း လူတစ်ယောက်ဟာ မသေရင်တောင် ခြေပြတ်လက်ပြတ် ဖြစ်နေကြတယ်။

၁၁။ အိန္ဒိယနိုင်ငံမှာ ကလေးလုပ်သား ၄၄ သန်း ရှိတယ်။

၁၂။ Golf ကစားသမား Tiger Wood ဟာ ကမ္ဘာ ဝင်ငွေအကောင်းဆုံး ကစားသမားတစ်ယောက်ပါ။ တစ်စက္ကန့်ကို ၁၄၈ ဒေါ်လာနဲ့ တစ်နှစ်ကို ၇၈ သန်းရနေတာပါ။

၁၃။ အမေရိကန် နိုင်ငံသူ ၇ သန်းနဲ့ နိုင်ငံသား ၁ သန်းဟာ Eating Disorder\* (အစားအသောက် အံလွဲမှု) ကို ခံစားနေရပါတယ်။

၁၄။ ဗြိတိန်နိုင်ငံက အသက် ၁၅နှစ်အရွယ် ဆယ်ကျော်သက်လူငယ် တွေရဲ့ တစ်ဝက်နီးပါးဟာ တားမြစ်ဆေးဝါးတွေကို စမ်းသပ်သုံးစွဲခဲ့ဖူးပြီး လေးပုံတစ်ပုံကတော့ ပုံမှန် စီးကရက်သောက်သုံးသူတွေပါ။

၁၅။ ကားတွေကြောင့် တစ်မိနစ်တိုင်းမှာ လူနှစ်ယောက် သေနေတယ်။

၁၆။ McDonald ရဲ့ ရွှေဝါရောင် M ပုံလေးဟာ လက်ဝါးကပ်တိုင်ထက် ပိုပြီး လူသိများပါတယ်။

၁၇။ ကင်ညာနိုင်ငံမှာ ပုံမှန်အိမ်အသုံးစရိတ်ရဲ့ ၃ ပုံ ၁ ပုံဟာ လာဘ်ပေးရတဲ့ငွေ ပါ။

၁၈။ ကမ္ဘာပေါ်မှာ တရားမဝင်ဆေးဝါးတွေရဲ့ ကုန်သွယ်မှုပမာဏဟာ အမေရိကန်ဒေါ်လာ ၄၀ဝ ဘီလီယံ ရှိနေပါတယ်။ အဲ့ဒီပမာဏဟာ တရားဝင်ဆေးဝါးကုန်သွယ်မှု ပမာဏနဲ့ သွားတူနေပါတယ်။

၁၉။ အမေရိကန်နိုင်ငံသား ၅၀ရာခိုင်နှုန်းဟာ ဂြိုဟ်သားတွေ ကမ္ဘာကို ရောက်လာခဲ့ဖူးပြီလို့ ယုံကြည်နေကြတယ်။

၂၀။ နိုင်ငံပေါင်း ၁၅၀ ကျော်မှာ နှိပ်စက်ညှင်းပန်းမှုတွေ ရှိနေသေးတယ်။

၂၁။ နေ့စဉ်နေ့တိုင်း လူ ၅ ယောက်မှာ ၁ယောက် (သန်း၈၀ဝလောက်ရှိတဲ့ ကမ္ဘာသားတွေဟာ) စားစရာမရှိဖြစ်နေတယ်။

၂၂။ အမေရိကန်နိုင်ငံမှာ မွေးတဲ့ လူမည်းတွေဟာ ထောင်ကျဖို့ ၃၀ ရာခိုင်နှုန်း သေချာပြီးသားပါ။

၂၃။ ကမ္ဘာလူဦးရေရဲ့ ၃ ပုံ ၁ ပုံဟာ စစ်တလင်းမှာ ရောက်နေတယ်။

၂၄။ ကမ္ဘာအရံ လောင်စာဆီဟာ ၂၀၄၀ ဆိုရင် ကုန်ပြီ။

၂၅။ ဆေးလိပ်သောက်တဲ့ လူတွေရဲ့ ၈၂ ရာခိုင်နှုန်းဟာ ဖွံ့ဖြိုးဆဲနိုင်ငံတွေကပါ။

၂၆။ ကမ္ဘာ့လူဦးရေရဲ့ ၇၀ ရာခိုင်နှုန်းကျော်ဟာ တယ်လီဖုန်းရဲ့ Auto (Dial Tone) အသံကို မကြားဖူးကြသေးဘူး။

၂၇။ ကုန်လွန်ခဲ့တဲ့ နှစ်တွေမှာ ဖြစ်ပွားခဲ့တွေ လက်နက်ကိုင် ပဋိပက္ခတွေရဲ့ ၄ ပုံ ၁ ပုံမှာ သဘာဝအရင်းအမြစ် အတွက် ရုန်းကန်မှုတွေ ပါဝင်ပတ်သက်နေတယ်။

၂၈။ အာဖရိကတိုက်သား သန်း ၃၀ ကျော်ဟာ HIV-positive ဖြစ်နေတယ်။

၂၉။ ဘာသာစကား ၁၀ ခုခန့်ဟာ နှစ်စဉ်နှစ်တိုင်း ပျောက်ကွယ်နေပြီ။

၃၀။ လက်နက်ကိုင် ပဋိပက္ခကြောင့် ဖိတ်စင်ရတာထက် မိမိကိုယ်ကို သတ်သေမှုက ဒီနေ့ကမ္ဘာမှာ ပိုများနေတယ်။

၃၁။ အမေရိကန်က ကျောင်းတွေမှာ ကျောင်းကို သေနတ်ယူလာလို့ ကျောင်းသား ၈၈ ယောက်လောက် အပတ်တိုင်း ကျောင်းထုတ်ခံနေရတယ်။

၃၂။ ကမ္ဘာပေါ်မှာ ယုံကြည်ချက်အတွက် ထိန်းသိမ်းခံထားရတဲ့ အကျဉ်းသား သုံးသိန်းကျော်ရှိတယ်။

၃၃။ ကလေးစစ်သား ၃သိန်းကျော်ဟာလည်း ပဋိပက္ခတွေထဲမှာ တိုက်ပွဲဝင်နေဆဲပါ။

၃၄။ ၂၀ဝ၁ ခုနှစ်မှာ ကျင်းပတဲ့ ဗြိတိန်အထွထွေ ရွေးကောက်ပွဲမှာ နိုင်ငံသား ၂၆သန်းနီးပါး မဲထည့်ခဲ့ပါတယ်။ Pop Idol ပထမရာသီ အတွက်တော့ မဲပေါင်း ၃၂သန်းကို ရေတွက်ခဲ့ရပါတယ်။

၃၅။ အမေရိကန်ဟာ Pornography အတွက် ၁၀ ဘီလီယံသုံးတယ်။ အဲ့ဒီပမာဏကိုပဲ နိုင်ငံခြားထောက်ပံ့ငွေအဖြစ် သတ်မှတ်ထားတယ်။

၃၆။ ကမ္ဘာပေါ်မှာ ငွေဝယ်ကျွန် ၂၇ သန်း ရှိသေးတယ်။

၃၇။ အမေရိကန်တွေဟာ ၁ နာရီတိုင်းမှာ ပလက်စတစ်ပုလင်း ၂သန်းခွဲလောက် စွန့်ပစ်နေကြတယ်။ သုံးပတ်လောက်စုလိုက်ရင် အဲ့ဒီပုလင်းတွေဟာ လကမ္ဘာအထိတောင် ရောက်နိုင်တယ်။

၃၈။ မြို့ပြနေ သာမန် ဗြိတိန်နိုင်ငံသား တစ်ယောက်ဟာ ကင်မရာထဲ တစ်နေ့ အခေါက် သုံးရာလောက်ပါနေတယ်။\*\*

၃၉။ အမျိုးသမီး ၁သိန်း ၂သောင်းခန့်ဟာ အနောက်ဥရောပကို နှစ်တိုင်း လူကုန်ကူးခံနေရတယ်။

၄၀။ နယူးဇီလန်ကနေ ဗြိတိန်ကို တင်ပို့တဲ့ ကီဝီသီး တစ်လုံးဟာ သူ့အလေးချိန်ရဲ့ ၅ ဆရှိတဲ့ ဖန်လုံအိမ်အာနိသင် ရှိတဲ့ Gas တွေ ထုတ်လွှတ်တယ်။

၄၁။ US က UN ကို ပေးစရာ အကြွေး ၁ ဘီလီယံ ရှိနေသေးတယ်။

၄၂။ ချို့တဲ့တဲ့ မိသားစုက ပေါက်ဖွားလာတဲ့ ကလေးတွေဟာ ပြည့်စုံတဲ့ ကလေးတွေထက် စိတ်ဝေဒနာခံစားမှု ဖြစ်နိုင်စွမ်း သုံးဆများတယ်။

\*ကျွန်တော်နားလည်သလောက် Eating Disorder က အစားစာလိုစိတ် မရှိ၊ ပျို့ချင်အန်ချင် ဖြစ်ပြီး အစားစာချိန် မမှန်တော့တာပါ။

\*\*အမေရိကန်မှာ CCTV သန်း ၃၀ ကျော် တပ်ဆင်ထားတယ်။ နိုင်ငံသားတစ်ယောက်ဟာ ၁ရက်ကို အကြိမ် ၂၀ဝ ကင်မရာထဲ ပါပါနေတယ် ဆိုတဲ့အကြောင်းကို LOOK ဆိုတဲ့ နာမည်နဲ့ ရုပ်ရှင်ရိုက်ကူးထားပါတယ်။ ၂၀ဝ၈ ထဲမှာ ထွက်ပါလိ့မ်မယ်။ တစ်ကားလုံး CCTV Camera တွေက မြင်ရသလိုမျိုး ရိုက်ကူးထားတယ်လို့ သိရပါတယ်။
