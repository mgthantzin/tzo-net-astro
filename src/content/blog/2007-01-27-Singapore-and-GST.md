---
title: စင်္ကာပူ နဲ့ GST
pubDate: 2007-01-27T20:22:57+00:00
template: "post"
draft: false
slug: "singapore-gst/"
category: "Note"
tags:
  - "Singapore"
  - "GST"
description: "စင်္ကာပူမှာ Goods and Services Tax (GST) က ၅ရာခိုင်နှုန်းပါ။ ကျွန်တော်တို့ ဝယ်တဲ့ ကုန်ပစ္စည်း (Product) နဲ့ ဝန်ဆောင်မှု (Service) တွေအတွက် အခွန်ပေးရတာပါ။ Laptop တစ်လုံးကို စင်္ကာပူဒေါ်လာ ၂၀ဝ၀ နဲ့ ဝယ်ရင် ဒေါ်လာ ၁၀ဝ အခွန်ပေးရပါတယ်။"
---

စင်္ကာပူမှာ Goods and Services Tax (GST) က ၅ရာခိုင်နှုန်းပါ။ ကျွန်တော်တို့ ဝယ်တဲ့ ကုန်ပစ္စည်း (Product) နဲ့ ဝန်ဆောင်မှု (Service) တွေအတွက် အခွန်ပေးရတာပါ။ Laptop တစ်လုံးကို စင်္ကာပူဒေါ်လာ ၂၀ဝ၀ နဲ့ ဝယ်ရင် ဒေါ်လာ ၁၀ဝ အခွန်ပေးရပါတယ်။ ဒါပေမယ့် အဲ့ဒီအခွန်ကို ပြန်တောင်းခွင့်ရှိတဲ့ အခြေအနေတစ်ခုရှိပါတယ်။ အဲ့တာကတော့ ကိုယ်ဝယ်တဲ့ ကုန်ပစ္စည်းကို စင်္ကာပူနိုင်ငံရဲ့ ပြင်ပကို (အပြီး) ယူသွားမယ်ဆိုရင် အဲ့ဒီအခွန်ကို ပြန်ပေးပါတယ်။

ဒါပေမယ့်လည်း ပြန်တောင်းရတာ အရမ်းတော့ မလွယ်ပါဘူး။ လေဆိပ်မှာ Form ဖြည့်ပေးခဲ့ရပါတယ်။ တကယ်ယူသွားကြောင်း ပစ္စည်းတွေ ပြရပါတယ်။ တကယ်လို့ ကိုယ်က ရန်ကုန်ကို သယ်သွားတာဆိုရင် နောက်နှစ်ပတ်လောက်ကြာရင် ကိုယ်ပေးထားတဲ့ ရန်ကုန်လိပ်စာကို ကိုယ်စင်္ကာပူမှာ ဝယ်ခဲ့တဲ့ဆိုင်က စာပို့ပါတယ်။ အဲ့ဒီစာနဲ့ ကိုယ့်မြို့မှာရှိတဲ့ နိုင်ငံခြားကုန်သွယ်မှုလို ဘဏ်မျိုးမှာ ပြန်ထုတ်ယူရပါတယ်။ မြန်မာနိုင်ငံမှာတော့ အဲ့ဒီဝန်ဆောင်မှု မပေးသေးဘူးလို့ ထင်တယ်။ ပိုက်ဆံပြန်ထုတ်ချင်ရင် အခုနက စာကို စင်္ကာပူမှာရှိတဲ့ ကိုယ့်အသိတစ်ယောက်ယောက်ဆီ ပို့ပြီး ကိုယ်ဝယ်ခဲ့တဲ့ ဆိုင်ကိုသွားပြီး ပြန်ထုတ်ခိုင်းရပါတယ်။

ထားပါလေ အဲ့တာ GST အကြောင်း တစိတ်တပိုင်းပါ။ လာမယ့် ဖေဖော်ဝါရီ ၁၅ ရက်နေ့ဆို အဲ့ဒီ GST ကို စင်္ကာပူအစိုးရက ၇ ရာခိုင်နှုန်းအထိ တင်ပါတော့မယ်။ ပြီးခဲ့တဲ့ နှစ်တွေတုန်းက တစ်ခါတက်ရင် ၁ ရာခိုင်နှုန်းပဲ တက်ပြီး ဒီတစ်ခါနှစ်ရာခိုင်နှုန်း တက်သွားတာကို စင်္ကာပူဝန်ကြီးချုပ်က ဘာပြောလဲ ဆိုတော့ ကျွန်တော်တို့ ဆေးသောက်တဲ့အခါမှာ နောက်လဲသောက်ရမှာ သိနေရင် အချိန်ဆွဲမနေသင့်ပါဘူး။
