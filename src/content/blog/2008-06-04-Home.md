---
title: အိမ်
pubDate: 2008-06-04T10:21:52+00:00
template: "post"
draft: false
slug: "home/"
category: "Song"
tags:
  - "D-ramo"
  - "Myanmar"
description: "ကမ္ဘာမြေမှာ ခိုလှုံရာ ခေါ်ဆိုတဲ့ အိမ်..."
---

ကမ္ဘာမြေမှာ ခိုလှုံရာ ခေါ်ဆိုတဲ့ အိမ်၊

ရံရွေလယ်၊ ထယ်ဝါစွာ ဆင်စွယ်နန်းအိမ်၊

ကျူထရံတွေ ကာရံကာ ဓနိမိုးအိမ်၊

နှလုံးသားတွေ နွေးထွေးရင် ဒါဟာလည်းအိမ်၊

အိမ်တစ်အိမ်မှာ မှီတည်ရာ ဘာသာတရားတွေ၊

ကမ္ဘာမြေကို ဖြူစင်စွာ အကြင်နာမျှဝေ၊

ပိုင်ဆိုင်ရာ တွယ်တာရာ ဒီရင်သွေးတွေ

ဆည်းလည်းသံ လှိုက်ခတ်စေ ဒီချစ်ခြင်းတွေ၊

ကလေးလေးတွေ နွေးထွေးဖို့လေ&#8230;

ကမ္ဘာမြေမှာ အိမ်တစ်အိမ် ဆောက်ကြမယ်လေ။

မြင့်မြတ်ခြင်းတွေ၊ နွေးထွေးခြင်းတွေ&#8230;

ကမ္ဘာမြေမှာ ညင်သာစွာ စီးဆင်းဖို့လေ&#8230;။

အိမ်အပြင်မှာ ဝါပင်တွေ ကိုယ်တိုင်စိုက်မယ်၊

ကိုယ်တိုင်ငင် ဝါချည်မျှင် ဖျင်တဘက်ရယ်&#8230;။

အိမ်အပြင်မှာ ကိုယ်တိုင်ထွန် ကိုယ်တိုင်စိုက်တဲ့

စပါးရိတ်ချိန် ဝိုင်းဖွဲ့မယ် ဆန်အရက်ရယ်&#8230;။

ဒီအချိန်ဆို အိမ်ကပြင်မှာ ကဗျာတွေရွတ်မယ်။

လာပါကွယ် အိမ်အပြင်မှာ ဂစ်တာတီးမယ်။

ရင်ခွင်မှာ ကြင်နာသူ ချိုအနမ်းရယ်&#8230;။

ချစ်မိတ်ဆွေ စည်းချက်ညီ အတူတူ က မယ်။

(ကလေးလေးတွေ နွေးထွေးဖို့လေ&#8230;)

ရင်ခွင်မှာ ရှင်သန်ရာ မှီခိုရာ အိမ်တစ်အိမ်ကို ကမ္ဘာမြေမှာ တည်ဆောက်ကြမယ်။

အဆောင်အယောင်တွေ မဆင်ရင်စေ ရင်ခွင်အိမ်ပျော်ရွှင်ပါစေ&#8230;

ဒဏ္ဍာရီရာဇဝင်လို ဝိဉာဉ်အိမ် စိန်စီရာ ရတနာခြယ် သိင်္ဂါရီအိမ်&#8230;။

တစ္ဆေတစ်ကောင် ဟန်ဆောင်သလို မာယာကင်းမဲ့

မနာလိုတဲ့ မစ္ဆရိယ ချည်နှောင်မှုမဲ့

ကံစီရင် ယုံကြည်စွာ ကမ္ဘာမြေမှာ

တို့အိမ် ငါတို့အိမ်

ရဲရင့်လိုက် ချစ်တဲ့အိမ် တို့ဆောက်ကြမယ်။

(ကလေးလေးတွေ နွေးထွေးဖို့လေ&#8230;) x ၂
