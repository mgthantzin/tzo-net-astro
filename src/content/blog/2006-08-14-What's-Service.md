---
title: ၀န်ဆောင်မှုဆိုတာ
pubDate: 2006-08-14T11:41:44+00:00
template: "post"
draft: false
slug: "what-is-service/"
category: "Article"
tags:
  - "service"
  - "product"
  - "definition"
  - "comparison"
description: "ဝန်ဆောင်မှုကို ထုတ်လုပ်ချိန်တွင် ဝယ်ယူသူသည် ထုတ်လုပ်သည့် စနစ်တွင် ရှိရမည်။"
---

**ဝန်ဆောင်မှုဆိုတာ ဘာလဲ။**

&#8211; ဝန်ဆောင်မှုကို ထုတ်လုပ်ချိန်တွင် ဝယ်ယူသူသည် ထုတ်လုပ်သည့် စနစ်တွင် ရှိရမည်။

\# ဆံပင်ညှပ်ဆိုင်ကို ဥပမာ ပေးပါမည်။ ဆံပင်ညှပ်ချိန်တွင် ဆံပင်ညှပ်မည့်ပုဂ္ဂိုလ်မှာ ဆံပင်ညှပ် ဆိုင်တွင်ရှိရမည်။

&#8211; ဝန်ဆောင်မှုကို ထုတ်လုပ်ချိန်တွင် ဝယ်ယူသူသည် မိမိစိတ်တိုင်းကျမှုကို ပြောင်းလဲမှု တစ်ရပ်အဖြစ် ထည့်သွင်းနိုင်သည်။

\# ဆံပင်ညှပ်ရာတွင် မိမိညှပ်လိုသည့် ပုံစံကို ပျော်နိုင်သည်။ (တိကျသည့် ပုံစံမရှိပါ။ မိမိ စိတ်တိုင်းကျ ပုံသွင်းနိုင်သည်။)

&#8211; ဝန်ဆောင်မှုကို ထုတ်လုပ်ချိန် နှင့် သုံးစွဲချိန်မှာ ဆက်တိုက်ဖြစ်သည်။ ဆိုလိုသည်မှာ ဝန်ဆောင်မှုကို သိုလှောင်၍မရ။ သယ်ယူပို့ဆောင်၍မရ။

\# ဆံပင်ညှပ်ရန် ပိုက်ဆံကြိုပေး၍မရ။ နောက်တစ်နေရာ ပြောင်းညှပ်၍မရ။

**ထုတ်ကုန် နဲ့ ဝန်ဆောင်မှု ကွာခြားချက်**

၁။ ထုတ်ကုန်ကို ထိတွေ့၍ရသည်။ ဝန်ဆောင်မှုကို ထိတွေ့၍မရ။

၂။ ထုတ်ကုန်ကို ဝယ်ယူချိန်တွင် ပိုင်ဆိုင်မှုကို လွှဲပြောင်းသည်။ ဝန်ဆောင်မှုတွင် ပိုင်ဆိုင်မှုကို ယေဘူယျအားဖြင့် လွှဲပြောင်းခြင်း မရှိ။

၃။ ထုတ်ကုန်ကို တစ်ဆင့် ပြန်လည်ရောင်းချ၍ ရသည်။ ဝန်ဆောင်မှုတွင် ပြန်လည် ရောင်းချမှုမှာ မဖြစ်နိုင်။

၄။ ဝယ်ယူခြင်းမပြုမီ ထုတ်ကုန်ကို ပြနိုင်သည်။ ဝန်ယူခြင်းမပြုမီ ဝန်ဆောင်မှုမှာ မတည်ရှိနိုင်သေး။

၅။ ထုတ်ကုန်ကို ဂိုဒေါင်တွင် သိုလှောင်နိုင်သည်။ ဝန်ဆောင်မှုကို သိုလှောင်မထားနိုင်။

၆။ ထုတ်ကုန်ကို မသုံးစွဲခင် ကြိုတင်ထုတ်လုပ်ထားရသည်။ ဝန်ဆောင်မှုတွင် ထုတ်လုပ် ခြင်းနှင့် သုံးစွဲခြင်းမှာ တစ်ပြိုင်နက် ဖြစ်ပေါ်သည်။

၇။ ထုတ်ကုန်ကို သယ်ယူတင်ပို့နိုင်သည်။ ဝန်ဆောင်မှုကို မပြုနိုင်။ (သို့သော် ထုတ်လုပ်သူ များကိုတော့ ပို့ဆောင်နိုင်သည်။)

၈။ ထုတ်ကုန်ကို ရောင်းသူမှ ထုတ်လုပ်သည်။ ဝန်ဆောင်မှုကို ထုတ်လုပ်သည့် ဖြစ်စဉ်တွင် ဝယ်ယူသူမှ တစိတ်တဒေသအနေဖြင့် တိုက်ရိုက်ပါဝင် ပတ်သက်သည်။

၉။ ရောင်းသူ ကုမ္ပဏီနှင့် ဝယ်သူကြားတွင် တိုက်ရိုက်မဟုတ်သော ဆက်သွယ်မှု ဖြစ်တည်နိုင်သည်။ ဝန်ဆောင်မှုတော်တော်များများတွင် တိုက်ရိုက်ဆက်သွယ်မှု လိုအပ်သည်။
