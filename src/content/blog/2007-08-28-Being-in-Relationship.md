---
title: ရည်းစားထားခြင်း
pubDate: 2007-08-28T23:54:20+00:00
template: "post"
draft: false
slug: "being-in-relationship/"
category: "Note"
tags:
  - "relationship"
description: "ကျွန်တော်နဲ့ တော်တော်ခင်တဲ့ အစ်မကြီးတစ်ယောက်ကို&#8230; မေးခွန်းတစ်ခု မေးဖြစ်ပါတယ်။ “ရည်းစားထားတာ ကောင်းလား၊ မကောင်းဘူးလား။” ဆိုတဲ့မေးခွန်းပါ။ သူဖြေသွားတာလေး ကောင်းပါတယ်။ ဖတ်ကြည့်ပါဦး။ (ဒီစာကို သူ့ခွင့်ပြုချက်နဲ့ ဘာသာပြန်ပါတယ်။)"
---

ကျွန်တော်နဲ့ တော်တော်ခင်တဲ့ အစ်မကြီးတစ်ယောက်ကို&#8230; မေးခွန်းတစ်ခု မေးဖြစ်ပါတယ်။ “ရည်းစားထားတာ ကောင်းလား၊ မကောင်းဘူးလား။” ဆိုတဲ့မေးခွန်းပါ။ သူဖြေသွားတာလေး ကောင်းပါတယ်။ ဖတ်ကြည့်ပါဦး။ (ဒီစာကို သူ့ခွင့်ပြုချက်နဲ့ ဘာသာပြန်ပါတယ်။)

> အင်း&#8230; နင်မေးတဲ့ မေးခွန်းက အရမ်း General ကျလွန်းတော့ ငါလည်း General ကျကျပဲ ဖြေမယ်။ ရည်းစားထားတာကို ကောင်းတယ်၊ မကောင်းဘူး ပြောလို့မရဘူး။ ကောင်းတယ်ဆိုတာက တစ်ဖက်ကကြည့်ရင် အခြေအနေတစ်ခုကို အတူတူ တိုင်တိုင်ပင်ပင် ဖေးဖေးမမ ညှိနှိုင်းပြီး ရှင်းလို့ရတယ်။ ဥပမာဆိုရင်&#8230; ငွေရေးကြေးရေးနဲ့ပတ်သက်တဲ့ ကိစ္စမျိုးတွေမှာဆို နင်နဲ့ အရမ်းနီးကပ်နေတဲ့ သူငယ်ချင်းတွေကိုတောင် မတိုင်ပင်တာမျိုး နင်တိုင်ပင်လို့ ရတယ်။ နှစ်ကိုယ်တစ်စိတ် ဆိုတာမျိုးပေါ့ဟာ။ ဒါပေမယ့် သေသေချာချာ ပြန်စဉ်းစားကြည့်တော့ အရမ်းကြီး မကောင်းပြန်ဘူး။ ဘာလို့ဆို&#8230; နင်တို့ရဲ့ တစ်ကိုယ်ရေဘဝကို အပြန်အလှန် မျှဝေနေကြတာကိုး။
>
> နောက်ပြီး အချိန်တော်တော်များများ၊ နင့်မှာ သူနဲ့ ပတ်သက်တဲ့အတွေးတွေ စိုးမိုးနေပြီး သူ့နဲ့ ချိန်းတွေ့ စကားတွေပြော&#8230; ပြီး အချိန်တွေ အများကြီး ပေးဆပ်ရမှာမို့&#8230; နင်ရဲ့ သူငယ်ချင်းတွေနဲ့တော့ နင် အချိန်သိပ်ဖြုန်းလို့ ရမှာမဟုတ်ဘူး။ အယ်.. တစ်ဖက်ကပြန်ပြောရင် ရည်းစားတစ်ယောက်ရှိရင်&#8230; ဘယ်တော့မှ အထီးကျန်တာမျိုး မခံစားရသလို&#8230; ဘက်ပဲ့နေတာမျိုးလည်း ရှိမှာမဟုတ်ဘူး။
>
> နင်ဟာ သူ့ရဲ့ ယုံကြည်ရတဲ့သူ တစ်ယောက်ဖြစ်လာပြီး သူဟာလည်းပဲ နင့်ရဲ့ ယုံကြည်ရတဲ့ မိန်းကလေးတစ်ယောက် ဖြစ်လာလိမ့်မယ်&#8230; နင်တို့ နှစ်ယောက်ရဲ့ သီးခြား ကမ္ဘာလေးပေါ့။ ငါပြောသလိုပါပဲ.. အကောင်းရော၊ အဆိုးရော ဒွန်တွဲနေတာပါ&#8230;
>
> နင်သူ့ကို.. ယုံကြည်သလောက် နင့်ဘဝရဲ့ အစိတ်အပိုင်းတော်တော်များများကို နင်သူနဲ့ မျှဝေနိုင်တော့ ကောင်းတာပေါ့ဟယ်။ ဒါပေမယ့် ဘဝဆိုတာမျိုးက အမြဲတမ်း ဖဲမွေ့ယာ ရွှေကော်ဇောတော့ မဟုတ်ဘူးလေ။ နင့်ကို သူတစ်ခါတစ်လေ စိတ်ဆိုး၊ စိတ်ကောက်လိမ့်မယ်။ တစ်ခါတစ်လေကျတော့လည်း နင်တို့ ပြဿနာ အကြီးအကျယ် တက်ကြလိမ့်မယ်။ အဲ့ဒီအခါမှာ အဆိုးဝါးဆုံးက နင့်ဘဝရဲ့ တခြားထောင့်ချိုးတွေကိုပါ ရိုက်ခတ်သွားလိမ့်မယ်&#8230; ကျောင်းသားတစ်ယောက်အတွက် စာမှာ ထိခိုက်သွားနိုင်တယ်။
>
> နင်ဘက်က တောင့်တမှုတွေ သိပ်များနေရင်တော့ မကောင်းဘူးနော်&#8230; နင်တို့ရဲ့ ရည်းစားသက်တမ်းမှာ&#8230; နင် အပြန်အလှန် ယုံကြည်မှုနဲ့ နားလည်မှုတွေ တည်ဆောက်ရမယ်။ နောက်ဆုံး ငါကိုယ်တိုင် ခံစားနားလည်လိုက်ရတာက&#8230; စချစ်သွားဖို့ လုံးဝမခက်ပေမယ့် ဆက်ချစ်သွားဖို့ကတော့ ခက်တယ်.. ငါ့မောင်။ အဲ့ဒီတော့&#8230; နင် ရည်းစားတစ်ယောက် ထားမယ်ဆိုရင်&#8230; နင့်ကိုနင် ပြန်မေး&#8230; နင် တကယ်ကို&#8230; ဒီနှောင်ကြိုးရဲ့ အဆုံးသတ်ဖြစ်တဲ့ အိမ်ထောင်ပြုခြင်းဆိုတဲ့ ပန်းတိုင်ကို သွားဖို့ တကယ် စိတ်ရောကိုယ်ပါ တာဝန်ယူချင်ရဲ့လားလို့ ကိုယ့်ကိုယ်ကို ပြန်မေးပါ။
>
> နင်အနေနဲ့ ကြိုးစားကြည့်မယ်လို့ ပြောမယ်.. ဆိုရင်လည်း.. လက်ခံရမှာပါပဲ&#8230; အေးပေါ့လေ&#8230; စမ်းမှ မကြည့်ရင် နင်လည်း ဘယ်လိုမှ မသိနိုင်ဘူးကို&#8230; အချစ်က ဆန်းကြယ်ပါတယ်ဟာ.. တခြားဟာတွေနဲ့ကို မတူဘူး။ လူတစ်ယောက်နဲ့ တစ်ယောက်လည်း အချစ်ကိုမြင်ပုံချင်း ကွဲပြားကြတယ်&#8230;.
>
> နင် နှလုံးသားနဲ့ ချစ်လို့ရတယ်&#8230; အေး.. ဒါပေမယ့် ဒီအချစ်ကို ရေရှည်ခိုင်မြဲအောင် လုပ်နိုင်ဖို့က နှလုံးသားနဲ့ တင်မရတော့ဘူး။ ဦးနှောက်ပါလိုတယ်&#8230; နှလုံးသားနောက် စိတ်ခံစားချက်နောက်ကိုပဲ လိုက်တာမျိုး မလုပ်ပါနဲ့။ ရင်ခုန်လာလို့&#8230; ချစ်တယ်လို့ ပြောချင်ရင်&#8230; ဦးနှောက်ကိုလည်း ဆုံးဖြတ်ခိုင်းပါ။
>
> ငါယုံပါတယ်.. နင် သိလာပါလိမ့်မယ်&#8230; (ငါက စိတ်ခံစားချက်ကို လျစ်လျူရှုခိုင်းနေတာ မဟုတ်ဘူးနော်။ နှလုံးသားက ခံစားတိုင်း ဦးနှောက်ကိုလည်း ထိန်းသိမ်းခိုင်းတာ။)
>
> ငါဖြေချင်တာတွေတော့ ဖြေထားတယ်။ မေးခွန်းနဲ့လွဲနေရင်တော့ Sorry ပါ။ နင်ဆန္ဒရှိရင် ငါနဲ့ ဆက်ဆွေးနွေးနိုင်ပါသေးတယ်

တဲ့။ အစ်မရေ&#8230; ကျေးဇူးတင်ပါတယ်။ အားလုံးပဲ ဖတ်ပြီး ဆင်ခြင်နိုင်ကြပါစေ။ (စကားမစပ်&#8230; ဒီအစ်မကြီးမှာလည်း နှောင်ကြိုးလေးတစ်မျှင် ရှိနေပါကြောင်း&#8230; :P)

လူတိုင်း စိတ်၏ ချမ်းသာ ရကြပါစေ။

mgthantzin

(ဒီစာကို အဲ့ဒီအစ်မပြောတဲ့ အတိုင်းပဲ&#8230; ဖတ်ရ အဆင်ပြေအောင် ဘာသာပြန်ပါတယ်။ သူက English လို ပြောသွားတာပါ။ မည်သူ တစ်ဦးတစ်ယောက်ကိုမှ ရည်ရွယ်ပြောဆိုခြင်း မရှိပါ။)
