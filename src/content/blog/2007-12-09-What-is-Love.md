---
title: "အချစ်ဆိုတာ ဘာလဲ။"
pubDate: 2007-12-09T23:32:42+00:00
template: "post"
draft: false
slug: "what-is-love/"
category: "Note"
tags:
  - "child"
  - "survey"
  - "love"
description: "ကျွမ်းကျင်ပုဂ္ဂိုလ် တစ်စုက “အချစ် ဆိုတာ ဘာလဲ” ဆိုတဲ့ မေးခွန်းကို အသက် ၄နှစ်ကနေ ၈နှစ်ကြားကလေးတွေကို မေးတော့… သူတို့ ပြန်ဖြေတဲ့ အဖြေက ကျွန်တော်တို့ တွေးမိမှာထက် လေးနက်ကျယ်ပြန့်နေတယ်။"
---

ကျွမ်းကျင်ပုဂ္ဂိုလ် တစ်စုက “အချစ် ဆိုတာ ဘာလဲ” ဆိုတဲ့ မေးခွန်းကို အသက် ၄နှစ်ကနေ ၈နှစ်ကြားကလေးတွေကို မေးတော့… သူတို့ ပြန်ဖြေတဲ့ အဖြေက ကျွန်တော်တို့ တွေးမိမှာထက် လေးနက်ကျယ်ပြန့်နေတယ်။

> ဘွားဘွား အဆစ်ယောင်ရောဂါ ရတော့ ဘိုးဘိုးက ဘွားဘွားကို ခြေသည်းနီတွေ တချိန်လုံး ဆိုးပေးနေတာ… ကြာတော့ ဘိုးဘိုးပါ လက်ဆစ်တွေ စယောင် လာတယ်လေ… အဲ့တာ အချစ်ပေါ့။
>
> Rebecca &#8211; အသက် ၈ နှစ်

> အချစ်ဆိုတာ… လူတစ်ယောက်နဲ့ အပြင်ထွက်၊ လျှောက်လည်၊ စားသောက်ကြတဲ့အခါမှာ သူပေးတဲ့ French Fries ကို လက်မခံပဲ ကိုယ့်ဆီက French Fries တွေကိုပဲ ပေးတာ အချစ်ပါ။
>
> Chrissy &#8211; အသက် ၆ နှစ်

> မေမေက ဖေဖေ့အတွက် ကော်ဖီဖျော်ရင် အရသာကောင်း၊ မကောင်း သေချာအောင် အရင် တစ်ငုံစုပ်သောက်ကြည့်တာ အချစ်ပါ။
>
> Danny &#8211; အသက် ၇ နှစ်

> လူတစ်ယောက်ကို သူ့အင်္ကျီသိပ်လှတာပဲလို့ ပြောလိုက်လို့ အဲ့လူ နေ့တိုင်းဝတ်တာ အချစ်ပါ။
>
> Noelle &#8211; အသက် ၇ နှစ်

> မေမေက ကြက်တစ်ကောင်လုံးရဲ့ အကောင်းဆုံး အစိတ်အပိုင်း ကို ဖေဖေ့ကို ပေးတာ အချစ်ပါ။
>
> Elaine &#8211; အသက် ၅ နှစ်

> ဖေဖေ ချွေးတွေ၊ သံတွေနဲ့ ရွှဲစို၊ နံစော်နေတာတောင် မေမေက ဖေဖေ့ကို Robert Redford ထက် ပိုကြည့်ကောင်းတယ်လို့ ပြောတာ အချစ်ပါ။
>
> Chris- အသက် ၇ နှစ်

> တစ်နေ့လုံး သူ့ကို ပစ်ထားတာတောင်မှ သမီး Puppy လေးက သမီးမျက်နှာကို လျက်တာ အချစ်ပါ။
>
> Mary Ann &#8211; အသက် ၄ နှစ်
